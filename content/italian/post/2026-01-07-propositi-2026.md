---
date: "2026-01-07"
title: Propositi 2026
summary: Spunti di riflessione per affrontare al meglio il nuovo anno.
categories:
- developer
- creator
tags:
- note-to-self
---

Quest'anno più che una lista di buoni propositi per il 2026 - valgono ancora molti punti della lista che mi ero fatto per il 2025 - ho raccolto degli spunti per mantenere viva la motivazione e la disciplina necessarie per poter spuntare quanti più elementi dalla mia lista.

Ecco quelli che mi sono sembrati più significativi:

### Smettere di rimandare
*31/12/25*

Dalla [newsletter di Rame](https://mailchi.mp/rameplatform/11-ma-quanto-costa-davvero-universita-6746932) del 31/12
> Se il tuo 2025 è stato l’anno del rimandare, **questo 31 dicembre può essere l’anno del cominciare**. Con gentilezza, ma sul serio.

*Questo è un consiglio valido per smettere di rimandare e per affrontare a testa bassa le cose sulle quali vorrei lavorare quest'anno.*


### Una linea ogni giorno
*01/01/26*

Dall'intervita a Debora Montoli, [Ce l'avete già un «digital garden»?](https://www.vanityfair.it/article/come-fare-digital-garden):

> **Digital Garden**: immaginatevi uno spazio in cui ognuno può coltivare un proprio progetto come meglio crede, una pagina dove annotare idee e farle fiorire, come in un giardino appunto. Ma, proprio come in un giardino, bisogna averne cura. Giorno dopo giorno, con costanza e pazienza.

> Ma, proprio come in un giardino, bisogna averne cura. Giorno dopo giorno, con costanza e pazienza.

> In fondo non è dissimile dall'antico motto latino «**Nulla dies sine linea**» («**nessun giorno senza una linea**»), che lo scrittore romano Plinio il Vecchio aveva attribuito al pittore greco Apelle, il quale, si racconta, non lasciava passare una sola giornata della propria vita senza tracciare almeno una linea sulle sue opere, al fine di mantenere l’esercizio e di raggiungere il più alto livello possibile nella sua arte.

*Questo è un consiglio da rileggere ogni giorno poco prima di tracciare almeno una linea su uno dei progetti ai quali sto lavorando o intendo lavorare.*


### Abitudini migliori possono portare risultati migliori
*02/01/26*

Dalla [newsletter di James Clear del primo gennaio 2026](https://jamesclear.com/3-2-1/january-1-2026):

> New goals don't deliver new results. New lifestyles do. And a lifestyle is a process, not an outcome. For this reason, all of your energy should go into building better habits, not chasing better results.

> Nuovi obiettivi non forniscono nuovi risultati. Nuovi stili di vita lo fanno. E uno stile di vita è un processo, non un risultato. Per questo motivo, tutta la tua energia dovrebbe essere utilizzata per sviluppare abitudini migliori, non per inseguire risultati migliori.

*Questo è un consiglio valido per capire quali sono le abitudini da consolidare o sulle quali lavorare e quali quelle da eliminare per poter raggiungere nuovi obiettivi.*

