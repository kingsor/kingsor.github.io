---
layout: post
title: "Il lavoro è una cosa seria"
description: "Il lavoro è una cosa seria, ma una può anche decidere di farlo divertendosi."
tags:
- italang
- freelancing
- personal-branding
- note-to-self
---

[Enrica Crivello](https://enricacrivello.it/chi/) è una persona che seguo da circa un anno o poco più. Mi piace quello che dice e come lo dice, mi piacciono i suoi video, mi piace il prodotto che cura con [Ivan Rachieli](http://iscarlets.it/).

A proposito, il prodotto è [Guido](https://conguido.it/).

Ma Enrica scrive da molto prima che io iniziassi a seguirla, così ogni tanto vado a curiosare tra i suoi scritti del passato.

Questo articolo mi ha colpito e me lo annoto in questo post come note-to-self.

[Il lavoro è una cosa seria – disse lanciando dei coriandoli](https://enricacrivello.it/lavoro/)

> ma più di tutto questo: vincere le mie resistenze, quelle che mi suggeriscono che il lavoro è una cosa seria, e per essere professionale tocca indossare la cravatta – mica letteralmente, ma proprio come modo di vivere. Perché il lavoro è una cosa seria, mica puoi lasciarti andare.

> Poi però le persone comprano un’ora con me su Skype, e durante la chiamata arriva il mio gatto e sventola la coda davanti alla webcam. Oppure comprano un corso e io arrivo con i pennarelli e un cartello da srotolare in sala riunioni, o porto i quadernetti con i timbri fatti da me, o i coupon sconto dentro la carta glitterata.

> Come fai a tenere tutte queste cose? La cravatta con i glitter? Non puoi. Allora io ho deciso: scelgo il gatto davanti alla webcam e le mutande di caramelle (come esempio ai corsi, cosa avete capito). Il lavoro è una cosa seria, ma una può anche decidere di farlo divertendosi.